# OOP-Project
# Проект 7: Traveller&#39;s app
## Условие на проекта
Пътуването е по-приятно, ако е споделено с приятели. Напишете приложение, което да позволява на любителите пътешественици да споделят снимки, изживявания и впечатления.

Нека при отваряне на приложението да има две възможни опции:

- **регистрация на нов потребител** - въвежда се потребителско име, парола и имейл адрес. Създава се запис в базата данни с потребители. Създава се нова лична база данни на потребителя.
- **вписване във вече съществуващ профил** - след правилно въведени име и парола се отваря личната база данни на съответния потребител.

Базата данни с потребителите ( **users. db** ) съдържа информация за наличните потребители в системата - потребителско име, парола и имейл.

Личната база данни на всеки потребител отговаря на потребителското име (потребител 35 **ani\_123** → файл **ani\_123.db**) и съдържа информация за неговите пътувания - дестинация, период, оценка (от 1 до 5), коментар и множество от снимки (записани като имена на файлове).

| **Destination** | **Time period** | **Grade** | **Comment** | **Photos** |
| --- | --- | --- | --- | --- |
| Burgas, Bulgaria | 2019-07-052019-07-29 | 5 | A beautiful city on the Black Sea coast. I spent two unforgettable weeks there, meeting new people. | burgas.jpeg<br />locumfest.png<br />sunrise\_on\_the\_coast.jpeg |

_Примерен запис от таблица_ __ani\_123.db__

Естествено, всеки иска да сподели информацията с приятелите си. Всеки потребител притежава и списък от приятели - други потребители на приложението. Той може да вижда дали те са посетили дадена дестинация и да вижда коментарите им за съответното пътуване.

Също така понякога потребителите на приложението ще желаят да проверят отзивите за дадена дестинация. Нека да могат да потърсят информация: да получат сведения кой потребител, посетил дестинацията, каква оценка е дал, както и средна оценка от всички.

**Забележки:**

- Нека дестинациите, за които има информация в приложението, бъдат изведени в списък. Ако някой потребител въведе нова дестинация, той да се актуализира.
- Нека има допълнителна валидация на информацията - да е невъзможно да се въведе невалиден период (освен валидни дати, крайната дата трябва да е след началната), да не може да се посочи невалиден файл като прикачена снимка (възможни разширения са jpeg и png, допустими са имена с малки и големи латински букви и символа \_, без интервали) или невалидна оценка.
- Нека приложението има удобен за работа потребителски интерфейс.